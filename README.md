# TR
## Treball de recerca Taula auxiliar per a persones amb mobilitat reduïda

![alt text](https://github.com/PolGs/TR/raw/main/image_2021-08-11_022804.png)
![image](https://user-images.githubusercontent.com/19478700/128955499-032c6b7e-24ed-41e1-8add-addc9d3813e2.png)


 -Documentation -> Taula Auxiliar PAMR-5.pdf <br>
-Video ->

L’objectiu d’aquest treball consisteix en el disseny i construcció d’una taula
mòbil auxiliar controlada mitjançant un telèfon intel·ligent que permeti a les
persones amb dificultats motrius parar i desparar la taula.
La taula mòbil que es pretén construir està formada per dos taulons de fusta
sostinguts per una estructura que n’eleva un a l’alçada dels braços. La part
electrònica està controlada per un Arduino, un microcontrolador de codi obert
que permet fer accessible el disseny de circuits electrònics i que, per tant, es
pot utilitzar per a desenvolupar objectes interactius autònoms.
El que em va motivar a fer aquest treball va ser pensar en un projecte o idea
que contribuís a millorar i facilitar la vida a les persones amb handicaps
motrius i, sobretot, que pogués tenir una utilitat pràctica per a aquest
col·lectiu.
El treball està principalment dividit en quatre parts:
La primera part –la construcció de la taula- és la part en la qual s’explica la
construcció de l’estructura de la taula mòbil. També s’explica el mètode
d’ancoratge dels motors a l’estructura i a les rodes utilitzades.
En la segona part -el moviment de la taula- és on s’explica el funcionament
dels motors, quins motors hem escollit i com es controlen amb l’Arduino i
amb un driver específic.
En la tercera part -el mòdul de comunicació- és on s’explica com es fan
interactuar un telèfon intel·ligent i un microcontrolador com l’Arduino,
mitjançant bluetooth.
En l’última part -el codi i circuit complet- és on es mostra una combinació
dels dos programes usats en les parts anteriors i l’addició de les parts
necessàries perquè l’Arduino interpreti les dades en temps real i obtenir
moviment de la taula immediat a distància.
